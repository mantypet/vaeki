hakkapeliitta29091931

UKKO PUOMI

Kirjoittanut PAA VO RUOTSALAINEN

Se nyt on sillä tavalla, että tuleehan sukuun susia jos karhujakin», sanoi isäntä mennen kaapilleen. Sieltä hän otti sikaarilaatikon, josta tarjosi minullekin. Miettiväisenä hän puraisi sikaarin pään poikki. Istahti mukavasti keinutuoliin, tähysi tarkasti sytyttämäänsä sikaaria ja jatkoi; »Ihmettelet miksi nuo Rönkköjen nuoremmat vesat tällä kylällä ovat niin rotevakasvuisia. Ei siinä ole mitään ihmettelemistä. Siinä suvussa on aina ollut isoja miehiä. Oletkos kuullut puhuttavan siitä Isosta Rönköstä, joka asui tuossa Rönkkölän talossa?

Hän oli ollut iso mies. Hän oli tehnyt sepän töitä. Tavallinen mies oli käyttänyt moukarinaan sitä vasaraa, jolla Iso Rönkkö oli takonut. Jopa olivat Rutakon rannat raikuneet, kun hän oli pajassaan takoa kalkutellut.

Nostokiven kalliolla oli vielä minun nuorena ollessani Ison Rönkön kantama kivi. Sen hän oli ottanut Lehtoniemen pellolta aamiaiselle tullessaan kainaloonsa, pudottanut Kaijanmäen tien varteen ja sanonut:

»Mies joka tuon nostaa maasta ylös, ei ole huono eikä vahva.» Siitä on sekin paikka saanut Nostokiven kallion nimen.

Kyllä siinä moni mies koitteli voimiaan saadakseen vahvan miehen maineen. Rönkkölän Taavetti vainaja

sai kiven ylös. Kun pantiin linkkuveitsi sen päälle, niin eipä kivi enää häneltäkään kohonnut maasta ylös. Lähdeniemen Jussi viimein vedätti hevosella kiven mutahautaan.

»Miksikäs se siihen kiveen suuttui?»

»Pyhäillat kisasivat sen kiven kanssa ja särkivät miehet sivujaan. Oli Puomilan paikalla asunut myös Iso Rönkkö ja hänestähän on Puomila nimensäkin saanut.»

»Siitäpä olisi hauska kuulla isännän kertovan», sanoin.

»Voisinhan tuon kertoakin, mutta löysin vanhojen papereilleni joukosta merkillisen muistiinpanon, josta voit itsekin tavata saman asian, jos osaat. Se on kirjoitettu vanhanaikaisella tyylillä, niin että äkkinäisen on siitä vaikea saada selvää.»

»Näyttäkääpäs sitä minullekin.»

Kaapin laatikosta hän etsi haalistuneen paperin, joka oli kovin ruskettunut ja kulunut. Isäntä arveli, että joku suvun kirjoitustaitoinen jäsen, joka on harrastanut menneitä asioita merkitä muistiin, oli sen kirjoittanut.

Silmäilin paperia. Nuo muutamat oudot sanat ja virheelliset lauseet tekivät tenän. Pian sain kuitenkin juonesta selvän ja mielenkiintoni kasvoi.

»No, lue ääneen, jos osaat. Kyllä minä osaan siitä osan lukea, jos haen tuvasta silmälasit.»

Aloin tavata:

»Mahollisesti tulloot tulevat suvut tievustammaan Rönkköjen suvun historjoo. Niinpä paan paperille sen, mitä voari vainoo kertoe Kapalonurmen niityllä heinänteossa ollessamme.

Rönkköjen suku on asunna tällä kylällä jo Vanahasta Vihasta alakain. Toesten tietojen raukkaan olis pitännä Rönkköjen tulla Paltamosta tänne. Toeset toas kerto ovat, että ne ovat tulleet Moaningan Pöljältä,

Niissä oi ollut vahvoja miehiä. Pikku Vihan aekaan oi tullu Puomilan Kalle Rönkölle käsky lähtee sotaväkkeen, Ruotumies oi kuollut Rönkkälän ruovusta. Rahan eestä ee ollut kukkaan lähtennä. Itelleen Kallelle oi tullu vuoro lähtee. Sirvijön Eerikka oi myös meärätty lähtemään. Ee ollu Kalle mielellään lähtennä, varsinnii kun oi vasta ottanna emännän lisalamen Hoapajärveltä.

Sirvijön Eerikka oi jo tuumanne, että lähtään korpeen ja ollaan siellä sota-aeka.

Rönkkö oi sanonna, että pitkä se on ruumin käs, kyllä se ulottuu korpeennii.

Voan jos tappaavat soassa, oi Eerikka sanonna.

Ee ne hetkään kaekkia miehiä soassakaan tapa, oi Rönkkö sanonna. Jos Herra varjeloo, niin ee sitä mies Soilaankaan sorru.

Niinpä siltä oi tullu lähtö lisalamen kirkolle, josta toesten miesten kanssa pit matkustoo Mikkelin maupunkiin. Sirvijön Kaesa ja Rönkön Mari olivat lähteneet raukkaan lisalamelle asti.

Jopa oi eukot peästännä älähuuvvon, kun jumalanpalveluksen perästä oi tullu veäpel sanomaan, että nyl tulloo lähtö. Sotavenneet ovat jo oottamassa kirkon rannassa. Heettee jootuin hyvästit ja sitte alako o paenua kiireen vilikkoo venneille. Viikon peästä pittää olla jo valamiina tappeleminaan ryssän kanssa.

Rönkön Mari oi tyyntynnä ja sanonna, että Jumala mukkaan miehille. Tulukoo tervennä takaosin.

Perkele semmoselle reessulle matkaan, jossa voan miehiä tapetaan, oi Sirvijö pikapäissään kivahtanna.

Venneillä olivat lähtennä sittä lipumaan Poroselekee pitkin. Eukot olivat huiskuttanna kirkontörmältä huivijaan, niin kauvan kun oi venneet olleet näkösällä. Viimein oi miehet jootuneet Mikkeliin. Siellä oi aluks miehille neuvottu sotakonsteja. Rönkköö oi herrat ihmetelleet. Hän oi nostamia kivväärtin pistimen kärestä suoralla käellä ylös kun puukkojungin voan. Lappeenrannan västningille oi sittä miehet viety, Ryssä oi hanakasti peälle käännä. Jo oi meejjän miehillä ollu huonot peällikön, kun oi lähetetty pakkoon Helsinkiin. Sirvijö ja Rönkkö oi olleet jäläkijookos.sa.

Kasakat oi yhessä rytäkässä kääneet niin kovasti peälle, että jo olivat soaneet Sirvijön varrastetuksi piikkiinsä. Rönkkö oi lupsauttanna kasakan piikin kun olenkorren poekki. Silloin on kasakka ajanna suoraan hevosellaan hänen peälleen. OI hyppyyttännä hevosen Rönkköö vasten. Siilon on hän tarttumia hevosen etulapoehin kiinni ja heettännä hevosen miehineen nurin.

Ommoo peällikköö oi jo neljä kasakkoo ollut sitomassa nahkalämpsällä. Ne kuulu niillä nahkalämpsillä taluttaneen immeisi kun elläimiä ommaan moahansa.

Rönkkö oi laakanna kasakkain luo. Ee olleet ne kestännä Rönkön lyöntijä. Siihen olivat käpristyneet kun kärpäset, Luutnanttipa kun oi peässyt kasakkaen käsistä poes, oi huutamia: Poejjat, ee männä pakkoon. Rönkkö on puomina. Ee oo mittään hättee, Yritettäänpäs uuvestaan. Kohta oi annettu ryssille semmoenen hatka f että monneen päevään eevät olleet ennee häerinneet meejjän miehiä,

Iltahuuvossa oi tullu ite översti komppanioo tarkastamaan. Siilon oi hän sanönna: Rönkkö on. hyvä mies. Hänelle annan ristin. Sitä pittää aena kantoo nutun peällä.

Luutnantti oi sanonna: Rönkkö on meejjän komppanian puomi. Niin kauvvan kun Rönkkö on meejjän komppaniassa tervennä, niin ee oo poejjat mittään hättee. Rönkkö korotettaan nyt korpraaliks,

Sirvijön olivat sittä kaavanneet to esten toverien rinnalle. Siilon oi huono postin kuluku. Kirkkokuuluutuksen kautta oi' Sirvijön Kaisa soanna kuulla, että hänen Eerikkasa ee oo ennee elävien kirjoessa.

Ukko Puomi, joks toverit olivat senperästä ruenneet häntä kuhtumaan, oi surru Sirvijötä, Mariaan ja kotiaan. Mut minkäs tiet, kun oot ruunun kirjoehin jootunna. Oo voan eelleen toesten mukana. Monessa rytäkässä oi Puomi sen perästä soana olla, mut ee ollu noarmuakaan hänneen tullu. Kasakat oi pelänneet häntä kun mittään hirmua. Pelätä sitä pittääkin semmosta miestä, joka heettää hevosen miehineen nurin. Jälestä päen oi Puomi kertonna, että se hevonen noos rinteessä häntä vastaan seesomaan. Se koahi oekeestaan omalla paenollaan. Aluks kyllä pit ottoo lujalle, mut sittä se runshati nurin,

Olhan rauha tullu ryssän kanssa, mutta Puomin oi pitännä männä palavelukseen aena Ruohtiin asti sen

perästä. Tukholomissa oi hän palavellut. Välistä oi koetelin voemiaan ruohtalaesten kanssa. Ee ollu ollu niissä miehen vastusta, kun Puomi oi tosissaan tartunna Ruohtalaaseen kiinni, •

Viha viimein oi peässyt kottiin lähtemään. Yhtenä oamuna kun emäntä Mari oi leepätaekinoo pöyvälle ollu koatamassa, oi tuppaan tullu juluman iso mies. Kpera oi juossu penkin alta vierasta nuuskimaan.

Mittään koera on vieraalle nuin hyvännä. Taetaa se jo vanahuuttaan horista, oi emäntä sanonna.

Tuskin se Musti isännälleen horisoo, oi mies sanonna.

Jos nyt ee oes

Silloin oi Mari lentännä suuruskäsin Kallen kaalaan ja alakanna itkee. Hän oi jo luullut Kallen kuolleks ja surru niin, että oi laehtunna paljon.

Jopa oli ilo revennä siilon talossa. OI viety Sirvijön leski Kaisallekin sana. Hänelle oi Kalle kertonna juurtajaksaen Eerikan kuoleman.

Sinä iltana oi kaekki kyläläeset tulleet Kallen tuppaan kuulemaan uutisia. Kalle oi kauvan kertonna. Kun hän oi sanonna, että sotaväessä ne häntä haakkuivat Puomiksi, niin siilon oi Kallen talloo ruettu kuhtumaan Puomilaksi».

Pahin paperin pöydälle ja jäin miettimään.

»No osasitpas lukea», sanoi isäntä. »Siitä näit, että on niitä ollut miehiä ennenkin Rönköissä. Niiden nuorempi polvi näkyy perivän nyt vain Ukko Puomin rotevan ruumiin, Siinä suvussa näkyy aina kolmannessa polvessa suku kokoon nähden uusiutuvan. Ehkäpä ne saavat myös oikean Ukko Puomin kunnon ja sisun perinnökseen. Ukko Puomi kunnioitti Jumalaa, esivaltaa ja totteli lakeja.»


