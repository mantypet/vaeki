1930-04-23 Itä-Häme no. 20 s. 1

Onnistunut urheiluiltama viime sunnuntaina [1930-04-20].

Täkäläinen urheiluseura, joka on saanut uutta ja toimeliasta voimaa vuosien lamaannuttamiin jäseniinsä, järjesti viime sunnuntaina [1930-04-21] Säästöpankin talolle iltaman erittäin kiitolliselle, mutta vähälukuiselle katsojakunnalle, joka oli iltaansa erittäin tyytyväinen.
Ohjelman suorittajiksi oli saatu paikkakunnan eniten käytetyt voimat, joten ohjelma todella oli täysipainoista, lltamayleisön lausui tervetulleeksi opettaja P. Niemi, joka tervehdyspuheessaan kiinnitti huomiota voimisteluun ja urheiluun tahdon lujuuden kasvattajana, samalla mainiten, että voimisteluseuralla on ollut tarkoituksena lähettää 20-miehinen voimistelujoukkue Helsinkiin kesäkuun puolivälissä ja on iltaman tarkoituksena kerätä varoja kunnollisten pukujen hankkimiseksi ja matkakassan kartuttamiseksi.
Tämän jälkeen esitti opettaja Väinö Lindqvist taidokasta lausuntoa, jota seurasi maanviljijä Nestori Peltolan juhlapuhe. Puheessaan hän mainitsi niistä monista voimankoetuksista, joita Liikolan miehet menneinä aikoina olivat harjoittaneet. Tosiseikkoihin nojautuvaa, huumorin höystämää puhetta kuunneltiin tarkkaavaisena ja odotettiin, että puhuja olisi jatkanut hauskoja keräystietojaan vieläkin kauemmin.
Pienen väliajan jälkeen jaettiin rästiin jääneet palkinnot. Sitten seurasi yksinäytöksinen näytelmä "Muotilääkäri" joka erinomaisine ja hyvin luonnehdittuina tyyppeineen sai yleisön osoittamaan suosiotaan kesken esitystä. Kerrassaan sopiva välipala, joka hyvin esitettynä on mieluista nieltävää.
Voimme sanoa, että tämä miesurheilijoiden ensi esitys pitkästä aikaa oli todella onnistunut kaikessa suhteessa. Ihmetellä, täytyy esim. naishengenheimolaisten suhtautumista tähän iltamaan, josta tulevat varat käytetään pitäjän maineen tunnetuksi tekemiseksi koko maassa eikä suinkaan jonkun yksityishenkilön vaivain palkitsemiseen.
Olisi odottanut, että paikkakunnan yleisö olisi oivaltanut voimistelijaimme tarkoituksen mennä voimistelujuhlille osoittamaan, että tämäkin pitäjä on muiden tasolla tässäkin lajissa, eikä suinkaan kylmäkiskoisuudellaan tahtoisi estää tätä hyvää ja mainetta tuovaa yritystä. Vai olemmeko me miesvoimistelijat jollakin tavoin osoittaneet kylmyyttä muita rien toja kohtaan? Eiköhän juuri meidän joukostamme ole ne eniten käytetyt voimat, joiden hartioille on usean, jollei nyt juuri jokaisen juhlan ohjelman suoritus sälytetty. Mitä luulette heidän tällaisesta ajattelevan ja miten tästä alkaen pyyntöönne suhtautuvan?
-Eräs miesvoimistelija

Vierailuiltama Hartolan suojeluskunnan talolla.

Voimistelu- ja Urheiluseura Sysmän Sisu järjestää iltaman, kuten ilmoitettu tässä numerossa, sunnuntaina toukokuun 27 päivänä [1930-05-27].
Hartolalaisille lienee nyt ensihätään mielenkiintoista tietää vierailuun yllyttävät asianhaarat ja siinä mielessä mainitsemme niistä alkusysäyksen. Tässä on aluksi mainittava siitä, että ohjelmistoissa voi sattua joskus sellainen veto, että esitys sattuu "jullilleen" aktiiviseen suoneen ja samalla vetoaa tekoihin. Täällä Pääsiäisenä [2. Pääsiäispäivä 1930-04-21] pidetty "Sisun" iltama oli herätteiltään mitä onnistunein ja paikallishistoriikki entisajan kilpailuista kuvasi omana aitoutenaan mielenkiintoiset asiat tavalla, jotka otettiin vastaan huumorin nautinnolla.
Seuraus vaikuttavista esityksistä ja kunnioitukseen vetoavista teoista oli nyt sellainen, että "Mattilan mummun" ottaa "Sisu" mukaansa hartolalaisille tulijaisiksi ja kuljettaa sen Museon pihamaalle sekä iltamassaan tekee selkoa "mummun" aikaisemmista hyvinkin mielenkiintoisista vaiheista. Ettemme ottaisi sanoja juhlapuheen pitäjältä, tyydymme nyt vain huomauttamaan, että ohjelma, joka esitettiin täällä pankilla, sai vilkkaat suosionosoitukset, tultanee esittämään lisättynä Hartolassa. Tervetuloa!
