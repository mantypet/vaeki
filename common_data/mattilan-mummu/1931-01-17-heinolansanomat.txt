1931-01-17 Heinolan Sanomat no. 6 s. 3

OIKEUSASIAT

"Mattilan Mummun" kyyditys Sysmässä.
Toukokuun 14. päivä [1931-01-15] oli toistamiseen esillä Sysmän kihlakunnanoikeudessa maanviljelijä Juho Nybergin nostama juttu maanviljelijä Evert Peltolaa vastaan siitä, että hän oli viime huhtikuussa ilman kantajan lupaa pois kuljettanut Riikolan kylässä maantien ohessa olleen nostokiven, ns. "Mattilan Mummun" Sysmän pitäjän Tikkalan kylään, josta kivi edelleen kuljetutettiin toisella ajomiehellä Itä-Hämeen Museoon.
Vastaaja oli haastanut tässä jutussa kuultavaksi myöskin Voimistelu- ja Urheilu-seura Sysmän Sisun johtokunnan, joka kyydityksen oli alkuun pannut, kuten seuran puolestä oikeudelle esitetty kirjelmä osoitti.
Oikeus antoi asiassa seuraavan päätöksen: Kihlakunnan oikeus on tutkinut asian ja katsoo, että vastaaja Evert Peltola, vaikkakin luullen olevansa siihen oikeutettu, on kuljettanut kantajan omistamalta Jussilan maalta Mattilan Mummuksi nimitetyn kiven, kihlakunnanoikeus, nojautuen rikoslain 16 luvun 14§:n 1 mom. katsoo oikeaksi tuomita vastaajan omankädenoikeudesta 5 päiväsakkoon, lukien 15 markan jälkeen päivältä 75 mk:n sakkoon taikka varojen puutteessa pidettäväksi 10 pv. vankeudessa ja korvaamaan kantajan kulut 700 markalla. Mutta koska kivi ei enää ollut Evert Peltolan hallussa, ei kihlakunnanoikeus katsonut voivansa velvoittaa vastaajaa tuomaan mummua takaisin Joten kanne siltä kohdalta raukeaa.
Maanviljelijä Evert Peltola valittaa päätöksestä
