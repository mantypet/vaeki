1931-01-21 Suomenmaa no. 15 s. 5

Nyt se alkaa sitten se kannujen valanta siitä, kenellä on mahdollisuuksia tulla presidentiksi.
Eri puolueitten valitsijamiesten lukua ei kylläkään vielä ole tiedossa, mutta kun päivä tai pari vielä kuluu, niin kaikki alkaa suunnilleen olla selvillä. Silloin Suomen kansa istuu panna kourassa ja alkaa laskea eri ehdokasten mahdollisuuksia. Lieneepä siis paikallaan antaa kaikille oikeat laskuperusteet.
Ottakaa siis huomioon seuraavaa: ”Helmikuun 15 päivänä [1931-02-15] kokoontuvat valitsijamiehet pääministerin puheenjohdolla valitsemaan presidenttiä. Jos vaalissa, Joka toimitetaan umpilipuin, joku saa enemmän kuin puolet annetuista äänistä on hän valittu, muussa tapauksessa toimitetaan heti uusi vaali ja jollei silloinkaan kukaan saa ehdotonta enemmistöä, vieläkin uusi vaali niiden kahden ehdokkaan välillä, Jotka toisessa vaalissa ovat saaneet suurimmat äänimäärät. Äänten jakautuessa tasan ratkaisee arpa.” Siinä ne ovat vanhat ja useimmille tutut säännöt. Eilen olivat piiput sinne päin kallellaan, että moni jo alkoi ajatella, että liikkuivatkohan Wallenius ja Kuussaari edistyspuolueen asioilla niissä kyytiasioissa [ks. Ståhlbergin kyyditys 1930-10-14].
Mutta leikki sikseen. Koska tässä tuli vaalista puhe, niin tulkoonpa mainituksi, että Lappeella tuntuu olevan tuima kappalainen. Paikallinen lehti näet kertoo: "Tiistal-illaksi oli Lappeen Korkeaahon kansakoululle ilmoitettu raamatunselitystilaisuus. Hartaita sanankuulijoita saapui useampia kymmeniä ja sananseilttäjäksi Lappaen kappalainen T. M. Kivekäs. Jumalansanalla hän tilaisuuden aloitti, mutta pian vaihtui aihe pontevaksi vaalikiihoitukseksi Svinhufvudin presidenttiehdokkuuden puolesta. Hän on mm. varoittanut Karjalan ja Savon miehiä antamasta aihetta lapualaisille tulla panemaan tänne oikeata järjestystä. Hän kehoitti sanankuulijoita sulkemaan näinä päivinä iltarukouksilnsa herra Svinhufvudin, miehen, joka Siperiaan lähtiessään lupasi palata Jumalan ja Hindenburgin avulla takaisin, ja vaaleissa välttämään Ståhlbergin valitsijamieslistoja, koska Ståhlberg turvautui muka Jumalaan vasta Joensuussa tunnetulla kyyditysmatkallaan [ks. Ståhlbergin kyyditys 1930-10-14]. Yksintein oli herra Kivekäs antanut sanankuulijoille nuuskaa siltäkin, että hän sai niin vähän ääniä Lappeen kirkkoherranvaalissa, mutta huomautti samalla, että kyllä hän tarpeen tullen elää muullakin kuin papin ammatilla."
Epäilemättä! Mutta kuitenkin pastori Kivekkään olisi hyvä ottaa huomioon, ettei kokoomuspuolue ota rajatonta määrää matkakolporttöörejä. Kosolallakin on ollut työtä vain vaalien edellä. Mutta on niitä lujasisuisia opettajiakin, ainakin Uudellakirkolla T.l. Kun näet vaalilautakunta tuli sanotun pitäjän Etelä-kulman kansakoululle töihin, huomasi se, että "Ukko-Pekan" kuva oli vanhalla tutulla paikallaan, mutta Ståhlbergin kuva oli peitetty. 
Paikallinen lehti kertoo: "Mitästä tämä tahtoo sanoa, rohkeni eräs kuitenkin kysyä, samalla kääntyen opettajan puoleen. Peitin, jottei tulisi lain kieltämää vaalikiihoitusta harjoitetuksi. Ja peitettynä kuva olikin koko vaalipäivän, kukaan ei hiiskunut sen enempää, lautakunnan äijien suunpielissä silloin tällöin väreili harmiton hymy."
On sitä vielä hienotunteisuuttakin tämän kovakouraisen kansan keskuudessa. Mutta kuinka ei opettajan mieleen sattunut tulemaan, että myöskin "Ukko- Pekan" preussilaiset viikset voisivat vaikuttaa kiihoittavasti.
Kun nyt näyttävät tuulet käyvän sen suuntaisiksi, että maahan tulee rauha ja muilutukset loppuvat, tulkoon kerrotuksi, että Sysmän käräjillä on annettu päätös eräästä nykyajalle hyvin tyypillisestä kyyditysjutusta. Antakaamme puheenvuoro paikalliselle äänenkannattajalle:
"Toukokuun 14. päivänä [1931-05-14] oli toistamiseen esillä Sysmän kihlakunnanoikeudessa maanviljelijä Juho Nybergin nostama juttu maanviljelijä  Evert Peltolaa vastaan siltä, että hän oli viime huhtikuussa ilman kantajan lupaa pois kuljettanut Liikolan kylässä maantien ohessa olleen nostokiven, ns. "Mattilan Mummun" Sysmän pitäjän Tikkalan kylään, josta kivi edelleen kuljetutettiin toisella ajomiehellä Itä-Hämeen Museoon. Vastaaja oli haastanut tässä jutussa kuultavaksi myöskin Voimistelu- ja Urheilu-seura Sysmän Sisun johtokunnan, joka kyydityksen oli alkuun pannut, kuten seuran puolesta oikeudelle esitetty kirjelmä osoitti. Oikeus antoi asiassa seuraevan päätöksen: Kihlakunnan oikeus on tutkinut asian ja katsoo, että vastaaja Evert Peltola, vaikkakin luullen olevansa siihen oikeutettu, on kuljettanut kantajan omistamalta Jussilan maalta Mattilan Mummuksi nimitetyn kiven, kihlakunnanoikeus, nojautuen rikoslain 16 luvun 14 §:n 1. mom. katsoo oikeaksi tuomita vastaajan omankädenoikeudesta 5 päiväsakkoon, lukien 15 markan jälkeen päivältä 75 mk:n sakkoon taikka varojen puutteessa pidettäväksi 10 pv. vankeudessa ja korvaamaan kantajan kulut 700 markalla. Mutta koska kivi ei enää ollut Evert Peltolan hallussa, ei kihlakunnanoikeus katsonut voivansa velvoittaa vastaajaa tuomaan Mummua takaisin, joten kanne siltä kohdalta raukeaa."
Meillä on siis jo muiluteltu muistomerkkejä. Ja ottakaa huomioon: "Mattilan Mummua" ei määrätty tuotavaksi takaisin. Kun se Loimaan lapualaisten lähetystö tulee ja kuskaa - lupauksensa mukaan -
