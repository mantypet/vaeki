Lahtelaisia urheilijoita.
Pentti Niemi.
Pentti Niemi on kuulunut Lahden Ahkeraan, mutta liittynyt vakinaisesti viime syksystä lähtien Sysmän Sisuun, jota ensi kesäurheilukaudella edustaa. Syntynyt 9.7. 1902 Tampereella, missä tullut ylioppilaaksi, Niemi innostui urheilemaan sotaväessä Jääkäritykistörykmentissä Hämeenlinnassa vv. 1922 23. Syksyllä 1924 tuli Niemi „hospitoimaan" Rauman seminaariin ja siellä hän vasta „jussina" alkoi varsinaisesti urheilla. Näihin aikoihin tämän kirjoittaja on treenaillut Niemen kanssa yhdessä ja katkesi Niemeltä 800 m. siinä 2,07, 1,500 metriä katkesi Niemeltä 4,29. Kun Niemi 1925 tuli kansakoulunopettajaksi Nokialle, alkoi hän saavuttaa parempia aikoja, juosten 800 m. syksyllä Raumalla jo 2,03 ja 1,500 m. Nokialla 4.20,9, parantaen tulostaan myöhemmin vielä 4,19. 400 m. katkesi ajassa 54,3.
V. 1927 ishias teki kiusaa ja silloin ei tämä pitkänhuiskea kansakoulunopettaja voinut ollenkaan harjoitella. V. 1928 oli Niemelle paras tähänastisista tuloksiltaan. Keväällä juoksi Niemi Turussa 3,000 m:n alokasjuoksussa toisen tilan LU:n Toivosen jälkeen ajalla 9.13,7, Sysmän maantiellä 1,500 m. 4,23 ja Lahdessa piirin mestaruuskilpailuissa tuli 800 m:llä 3:si Hyttisen ja Nikkarin jälkeen ajalla 2.03,3 ja voitti piirin mestaruuden 1,500 m:llä ajalla 4.14,2, mikä on Niemen oma ennätys. 1,000 m. on Niemeltä mennyt hyvänpuoleisessa ajassa V. 1929 tuli Niemi toiseksi akat. karsinnoissa ja pääsi Kieliin pohjoismaisiin yliopp. kisoihin, tullen karsinnoissa 1,500 m:llä toiseksi ajalla 4.15,6 ja 800 m:llä toiseksi 2.06,5. Kielissä oli Niemi 1,500 millä kuudes ajalla 4.15,8 ja 800 millä viides 2.02,6, mikä viimemainittu aika on Niemen oma ennätys.
Pentti Niemi on Itä-Hämeen urheiluelämän johtava mies, joka on kantanut kuorman ja helteen Itä- Hämeen urheiluelämän kohottamiseksi. Siinä mielessä Pentti Niemi onkin tehnyt ehken suurimman päivätyön kuin kukaan toinen lahtelaisista urheilijoista. Sysmään mies puuhaa innokkaasti urheilukenttää ja vaikka vastuksia on aina „Mattilan mummusta" alkaen, niin Niemi on hämäläisellä sitkeydellä päättänyt asian loppuun viedä. Sysmän Sisu onkin Niemen ansiosta seutukuntamme elinvoimaisimpia maalaisurheiluseuroja. Kuvaavana piirteenä mainittakoon, että tunnettu mestarinyrkkeilijämme V. Resch oli joku aika sitten Sysmässä 2 viikkoa antamassa nyrkkeilyvalmennusta, saaden palkaksi ruisjauhosäkkejä, voita, lihaa y.m. muonaa.
Sanomattakin on selvää, että opettaja Niemen koulussa Sysmän (Rainossa oppilaat osaavat urheilla, siitä ovat kansakoulujen viimeiset hiihtokilpailut oivana todistuksena. Niemi on hiljainen, tyypillinen urheilijan perikuva, osaa voittaa ja myös hävitä oikean urheilijan tavoin. Kahden lapsen onnellinen pappa. „01en sitä mieltä, että rahat urheilukentässä ja hiihtomäessä ovat paremmassa paikassa kuin pankissa", minkä hän Kuopion kaupunginvaltuusmiesten lausuntojen mukaisesti on koettanut tehdä tiettäväksi myös Sysmän valtuuston isille. Toivomme, että Sysmän Sisu opettaja Niemen johdolla kohoaa yhä entisestään ja kohoaahan se, jos Sysmän kunta huomaa kiinnittää nuorisonsa riennot juopottelusta j« muusta renttuilusta urheiluun ja hankkii pitäjäänsä kunnollisen urheilukentän.
Jahka tämän opettaja-mailerin oppilaat muutaman vuoden päästä alkavat esiintyä suuremmissa kilpailuissa, voidaan odottaa, että silloin voidaan osoittaa useamminkin: „Hän on Sysmästä." Mutta silloin tuohon lauseeseen voi sisältyä tuloksia, joita voidaan ihmetellä.
liro