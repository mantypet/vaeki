1931-05-07 Itä-Häme no 28, s. 3

"Mattilan Mummun" takaisin paluu Liikolaan tapahtui viime sunnuntaina [1931-05-03?]

Aikaisemmat hakuyritykset ja suunnitelmat keskeytyivät sen johdosta, että Museon johto pyysi neuvotella asiasta ensin maanviljelijä Juho Nybergin kanssa. Nyttemmin neuvottelut kuitenkin päättyivät siihen, että ikimuistoissa ollut nostokivi "Mattilan Mummu" oli luovutettava Jussilan emännäksi. 
Voimistelu ja Urheiluseura Sisun puhemiesneuvosto katsoi tässä tapauksessa velvollisuudekseen kiven takaisinkuljetuksen, koska seuran taholta oli erehdytty Mummun poisviemiseen. Mummun takaisinpaluu tapahtui loistobiilillä ja Sisun puhemiehet syvästi nöyryytettynä käsissä pidellen veivät Mummun Juho Nybergin ja poikain kartanolle viime sunnuntaina.