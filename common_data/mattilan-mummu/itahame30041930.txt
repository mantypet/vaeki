Hartola
Harvinainen muistoesine Museon suojiin.
Viime sunnuntainen V. ja U-seura Sysmän ..Sisun" järjestämä vierailuiltansa Hartolassa sai osakseen erikoisen mielenkiinnon siitä syystä, että seura tällöin tallensi vanhoilta ajoilta säilyneen muistoesineen sileän pallon muotoisen 180,5 kg. painoisen nostokiven Itä-Hämeen museoon. Tämä vanhanajan voimailuesine n. s. »Mattilan mummu" liittyy läheisesti Liikolan kylän entisajan voimamiesten muistoihin. (Historiikki julkaistaan erikseen). Iltaman ohjelmasta mainitaan: Soittoa esittivät rva Katri Roos pianolla ja hrat L. Kantonen viululla ja B. Halin mandolinilla. Urheilun merkityksestä luonteen kasvatuksessa sekä seuran nykyisestä voimisteluharrastuksesta puhui op. P. Niemi. Runon lausui op. V. Lindqvist. Esitelmän vanhanajan urheiluelämää kuvaavista tapauksista Liikolan kylässä, piti maanv. N. Peltola, ja lausui samalla historiikin nostokivestä joka tällöin luovutettiin Museoon säilytettäväksi. Väliaikana tutustuttiin »mummuun" ja usea mies ryhtyi armaisiin syleilyihin sen kanssa. Sille, joka paljain käsin nostaa kiven vähänkin ylemmäksi maan pintaa,
luvattiin vapaat kahvit ja piletit iltamaan. Ilman apuneuvoja ei kuitenkaan kukaan voinut pitää hyppysiään niin lujasti kiinni »mummun" pyyleässä ruhossa, että Se olisi noussut, mutta kangen päällä näkyi muutamat miehet nostaneen sen yli varpaittensa.
Voimailua seuranneena ohjelmanumerona oli uudelleen N. Peltolan puhe, ja kiinnitti hän ajatuksia siihen mitä tänään ja n.e.p. tehty työ voi merkitä esim. sadan vuoden päästä. Vertaamalla kansamme henkistä ja ruumiillista kuntoa viimeaikaisten ilmenemismuotojen perusteella toisiin sivistyskansoihin ja tältä pohjalta katsoen tulevaisuuteen, on suomalaisilla hyvät mahdollisuudet etumatkankin saavuttamiseen.
1-näytöksinen ilveily »Muotilääkäri" sai yleisön naurutuulelle ja varsinkin sen miehinen näyttelijä »Kuppari-Kaisana" hymyilytti. Iltama sai osakseen hartolalaisten puolesta huomattavan suosion ja tapaamisen toivossa hyvästelivät naapurikyläläiset toisiaan.
