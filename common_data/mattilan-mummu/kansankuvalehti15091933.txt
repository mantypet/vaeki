MATTILAN MUMMUN OIKEUSJUTTU

Vanha tarina kertoo, että voimakas jättiläinen oli kaapannut kainaloonsa Patajärven metsästä pyöreän kiven ja kävellyt Sysmän pitäjän Liikolan kylän Mattilan talon pihamaalle heittäen kiven sinne. Jättiläisen kerrotaan vielä pilkallisesti sanoneen:

— Järjellänne te nykyajan ihmiset ylpeilette, mutta koettakaapas voimianne. Joka tämän kiven syliinsä nostaa, on miesten mies!

Tuo kivi, joka yhäkin on Matilan talon pihamaalla, painaa lähes 200 kiloa, sen muoto on kutakuinkin pyöreä ja sen pinta on aivan sileä. Nähtävästi se on jossakin hiidenkirnussa jääkauden aikana sen muotoiseksi hioutunut. Kiveä nimitetään paikkakunnalla Mattilan Mummuksi. Harvat kivethän joutuvat niin ihmisten kunnioittamiksi, että niille oikein nimi annettaisiin. Mattilan Mummu on muuan näistä harvoista.

Liikolan kylän miehet näet ottivat jättiläisen haasteen vastaan ja ovat jo monien sukupolvien ajat pitäneet Mummua voimiensa mittaajana. On sitä jo kerinnyt toinenkin mies syleillä ja koettaa syliinsä kohottaa, mutta Mummu ei olekaan sellainen tyttölapsi, joka jokaisen miehen kainaloiseksi kanaksi suostuisi. Mummu on juuri niin suuri, että mies ylettää kietoa kätensä sen ympärille, mutta sen pinta on niin sileä, etfei siitä saa otetta ja

maasta nostaen on asento niin epämukava, että tarvitaan suuria käsivarsien ja selän voimia, jotka Mummun täten miehen syliin nostaisivat. Heikkovoimainen mies saa ottaa painonsa avuksi koettaessaan pyörittää Mummua pitkin pihanurmikkoa. Voima-

miehiä ovat jo nekin, jotka Mummun alle pantua keppiä avukseen käyttäen sen maasta kohottavat, mutta niitä miehiä, jotka Mummua »sulin käsin» ovat nostelleet, on harvoja ja heitä paikkakunnalla kunnialla mainitaan. Kerrotaan olleen sellaisiakin miehiä, jotka Mummun nostivat aidankin yli ja Joonas Tuomela kantoi kerran saunasta tullessaan Mummun tuvan pöydälle ja tarjosi Mummulle sahtia.

Sellaisia olivat vanhan ajan miehet. Liekö uusi sukupolvi tullut heikommaksi, vai tuliko sille niin paljon uusia harrastuksia, etfei mummua joudettu enää syleilemään, mutta niin kuitenkin kävi, että Mummu unohtui nuorten miesten mielistä. Siellä se sai yksinään vetelehtiä Mattilan talon pihamaalla ja poikaviikarit viimein vierittivät sen pihalta mäenrinnettä alas suohon. Suohon oli Mummu vaipumaisillaan, kunnes muutamat vanhemmat henkilöt, jotka ymmärsivät Mummun arvon, kuljettivat sen suosta kylän vanhalle kisa-, ja painipaikalle, Liikolan kylän »asemalle' »'«rt nuoi» t . * Mattilan talo on' sillä välin saanut uuden omistajan. Tämä --■potasi Mummuun kaksi joihin pannuista tapeista Mum«'maäsrti helpompi nostella, mutta siitä mibr?ma>Ua- ei mielenkiinto Mummua kohtaan tullut yhtä suurejf,gi kuin entisaikaan. Perustetuinpa sitten Itä-Hämeen Maila Talvion innoittamana kerättiin sinne esineitä maakunnasta. Niinpä muistui Mummukin erään sysmäläisen urheiluseuran mieleen. Olihan Mummu ainutlaatuinen vanhan kansan urheiluesine,

ainutlaatuinen nostokivi, jollaista ei tiedetty olevan muualla Suomessa, ehkei koko maailmassa. Mummun toimittaminen

museoon annettiin maanviljeijä P:n tehtäväksi. Hän kävikin viemässä autolla Mummun museoon.

Tätä muilu lusta ei maanviljelijä P.n olisi kuitenkaan pitänyt noin vain tehdä. Mummu näet on vanhan kansan »immeinen». Se ei viihdy uusissa, hienoissa paikoissa. Se tuntee itsensä kodikkaaksi vain Liikolan kylässä. Niinpä Mummu museossa vaikeroitsi kuulumattomalla äänellään; eikä turhaan. Mattilan talon uusi omistaja maanviljelijä N. tunsi kai »telepaattista» tietä Mummun hädän ja. hän teki vaatimuksen, että Mummu on heti tuo-

tava takaisin. Kun vaatimusta ei täytetty, sai maanviljelijä P. haasteen muilutuksesta Sysmän pitäjän syyskäräjiin a. D. 1930.

Suomen kansa käy ahkerasti käräjiä ja mielenkiinto niihin ei kai laimene milloinkaan. Mattilan Mummusta tuli kuitenkin oikein »sensatio» maakuntaan. Kantaja esitti todistajia ja todistuksia omistusoikeuteensa Mummuun, vastaaja taas esitti, että Mummu oli Liikolan kylän yhteistä omaisuutta ja etfei hän ollut syyllinen muilutukseen vaan urheiluseura, jonka puolesta hän muilutuksen oli suorittanut.

Juttu-oli tiukka. Aitosysmäläisellä itsepäisyydellä sitä ajettiin puolelta jos toiselta, eikä se yksissä käräjissä selvinnytkään, vaan vielä seuraavanakin vuonna Mummusta käräjiä käytiin. Pöytäkirjat tulivat paksut. Seitsemän koneella kirjoitettua oikeuden pöytäkirjan sivua käsittää jo se »puolustuspuhe», jossa vastaajan puolelta selitetään, kuinka Mummun arvo vaatii, että se saisi olla museossa. Maila Talviokin kirjeellisesti ja hengessään oli tätä mielipidettä.

Mummu kuitenkin oli toista mieltä ja niinpä vastustajat »loivatkin päänsä kiveen». Korkea Oikeus tutki asiaa ja pöytäkirjoissa lukee:

»Kihlakunnan oikeus on tutkinut tämän asian ja katsoo selvitetyksi että vastaaja P. on, luullen siihen olevansa oikeutettu, 23 päivänä huhtikuuta 1930 Jussilan tilan maalta Sysmän pitäjän Liikolan kylässä omavaltaisesti kuljettanut pois kantajan N:n omistaman »Mattilan Mummuksi» kutsutun kiven, minkä vuoksi Kihlakunnanoikeus, ... nojautuen Rikoslain 16 luvun 14 J:n 1 momenttiin, harkitsee oikeaksi tuomita vastaaja P:n omankädenoikeudesta viiteen päiväsakkoon taikka varojen puutteessa sakon täysin maksamiseen kymmenen (10) päivän vankeudella, minkä ohella korvaamaan ...»

Tämä oli päätös Mummun muilutusjutussa. Joskin tuo käräjänkäynti kaikkine lystikkäisyyksineen ja mahdollisine sivuvaikutteineen oli osoitteena suomalaisten rakkaudesta käräjöimiseen, oli siitä kuitenkin se hyöty, että Mummu pääsi pois museosta ja kotikylässään entiseen kunniaansa. Eihän näet liene aina parasta, että kaikki __■■_,

vanha kootaan museoitten komeroihin, jos vain vanhoja esineitä kotipaikallaan osataan kylliksi kunnioittaa. Mummu on nyt sen laillistetun omistajan talon pihamaalla lipputangon juurella. Kylän nuoriso on huomannut jälleen Mummun arvon ja joutohetkinään se kokoontuu Mummun ympärille voimiaan koettamaan ja jopa on

ilmestynyt sellaisiakin miehiä, jotka Mummun syliinsä kohottaa jaksavat. Paljain käsin Kivelän Erkkakin Mummun syliinsä sai, vaikka kuvaa otettaessa oli Mummu vähällä takaisin maahan luiskahtaa. Mummu kasvattaa edelleenkin miehissä ruumiin voimakkuutta ja tahdon lujuutta. Sellaisia miehiä Suomi tarvitsee ja siksi Mummu ei vielä museoon joutanutkaan.

NASTA.
