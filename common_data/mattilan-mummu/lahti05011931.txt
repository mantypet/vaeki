Harvinaislaatuinen oikeus-
juttu.
„Mattilan mummon” museoon vieminen aiheutti oikeusjutun.
Sysmän piakkoin alkavilla talvikäräjillä tulee esille harvinaislaatuinen oikeusjuttu. Talollinen Tuomas Nyberg Sysmän Liikolan kylästä on nim. haastanut talollisen Evert Peltolan, kot. samasta Liikolan kylästä, oikeuteen siitä, että Peltola oli Sysmän Sisun pyynnöstä toimittanut Itä-Hämeen Museoon Liikolan kylässä nostokivenä käytetyn n.s. «Mattilan mummon”, koska se oli joutunut hunningolle ajelehtimaan. Sysmän Sisun johtokunnan jäsenet on haastettu käräjiin myöskin kuulemista varten. Mainittu «Mattilan mummo” on 180 kg. painava pyöreä kivi, jonka nostamista on mainitussa kylässä pidetty korkeana miehisyyden näytteenä.
